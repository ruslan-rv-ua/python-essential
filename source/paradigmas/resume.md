Узагальнимо основні властивості розглянутихпарадигм програмування: 

|Парадигма|Ключовий концепт|Програма|Виконання програми|Результат|
|-|-|-|-|-|
|імперативна|оператор|послідовність операторів|викоиання операторів|результуючий стан пам’яті|
|об'єктно-орієнтоване|об'єкт|набір класів об’єктів|обмін повідомленнями між об’єктами|результуючий стан об’єктів|
|функціональна|функція|набір функцій|обчислення функцій|значення головної функції|
|логічна|предикат|логічні формули|логічний доказ|результат доказу|

Слід відзначити, що парадигма програмування не визначається однозначно мовою програмування — багато сучасних мов програмування є мультипарадигменними, тобто допускають використання декількох різних парадигм програмування. Зокрема, мова `Python` є універсальною мовою програмування високого рівня з підтримкою декількох сучасних парадигм програмування: процедурної, об'єктно-орієнтованої та узагальненої. 

Розвиток парадигм пов'язаний з двома основними взаємозв'язаними причинами: 

1. розширенням класу функціональних задач і пошуком найбільш ефективних методів їх вирішення;
1. зростанням складності програм і систем, зростанням вимог до їхньої якості та надійності. 

Мистецтво програмування якраз і полягає в тому, щоб вибрати одну з мов, яка найкраще підходить для вирішення наявної задачі. 

