# Основні парадигми програмування

Важливою класифікаційною ознакою мов програмування є підтримка ними певної парадигми програмування. В програмування термін «парадигма програмування» ще в 1987 році ввів Роберт Флойд. Під парадигмою він розумів основну концептуальну ідею або комплекс ідей, які визначають характерні риси технологій програмування. 

## Парадигми програмування

> ***Паради́гма програмува́ння*** — це підхід до побудови програм, в основі якого лежить використання концептуально узгодженоїсукупності ідей і понять, що визначають певний стиль написання програми.

Кожна з парадигм програмування має свою концептуальну основу, використовує свій набір моделей і методів обчислень, включаючи структури даних і механізми управління, і з нею пов'язаний певний клас прикладних задач, які зручно вирішувати засобами даної парадигми.

Натепер існує достатньо велика кількість парадигм програмування. Одні парадигми розвиваються незалежно, інші з'являються в результаті поєднання різних концептуальних ідей. Основними серед існуючих парадигм програмування вважаються наступні:

* імперативне програмування;
* об'єктно-орієнтоване програмування;
* декларативне програмування.

