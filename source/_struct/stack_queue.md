# Стеки і черги

Ми вже знайомі з базовими структурами даних.

### Стек

> Стек (`stack`) – це послідовність, елементи якої отримують за принципом “останній увійшов, перший вийшов” (LIFO, Last In First Out). Це означає, що ми матимемо доступ тільки до останнього доданого елемента.

На відміну від списків, ми не можемо отримати доступ до довільного елемента стека. Ми можемо тільки додавати або видаляти елементи за допомогою спеціальних методів. Ми не можемо дізнатись про належність певного об'єкта до стека, як у списків. Крім того, по стеку не можна ітеруватись. Для того щоб розуміти, чому на стек накладаються такі обмеження, давайте подивимося на те, як він працює і як використовується.

Аналогія, що найчастіше зустрічається, для пояснення стека — стос тарілок. Незалежно від того, скільки тарілок у стосі, ми завжди можемо зняти верхню. Чисті тарілки так само кладуться на верх стопки, і ми завжди будемо першими брати ту тарілку, яка була покладена останньою.

Якщо ми покладемо, наприклад, червону тарілку, потім синю, а потім зелену, то спочатку потрібно буде зняти зелену, потім синю, і, нарешті, червону. Головне, що потрібно запам’ятати – тарілки завжди ставляться і на верх стопки. Коли хтось бере тарілку, він також знімає її згори. Виходить, що тарілки розбираються в порядку, зворотному тому, в якому ставилися.

Тепер, коли ми розуміємо, як працює стек, розглянемо основні операції зі стеком.

* `push` —  додавання елемента на стек
* `pop` — операція видалення
* `peek` — дізнатись елемент-верхівку стека






### Черга

> Черга — динамічна структура даних, що працює за принципом «перший прийшов – перший пішов» (FIFO, First In First Out).

Черги дуже схожі на стеки. Вони також не дають доступу до довільного елемента, але, на відміну від стека, елементи кладуться (enqueue) і забираються (dequeue) з різних кінців. Забирати елементи з черги ми будемо в тому ж порядку, що і клали. Подібно до реальної черги або конвеєра.

Черги часто використовуються в програмах для реалізації буфера, в який можна покласти елемент для подальшої обробки, зберігаючи порядок вступу. Наприклад, якщо база даних підтримує тільки одне з’єднання, можна використати чергу потоків, які будуть, як не дивно, чекати своєї черги на доступ до БД.

***Двостороння черга*** (double-ended queue), або ***дек*** (deque), розширює поведінку черги. У дек можна додавати або видаляти елементи як з початку, так і з кінця черги. Така поведінка корисна у багатьох задачах, наприклад, планування виконання потоків або реалізація інших структур даних. 

***Черга з пріоритетом*** (priority queue) — це модифікована версія черги, яка із списку видаляє елемент з найвищим пріоритетом. При видаленні елементів з однаковими пріоритетами спочатку видаляється елемент, що надійшов раніше.