> ***Функціональне програмування*** — парадигма програмування, яка розглядає програму як обчислення математичних функцій та уникає станів та змінних даних. 

Функціональне програмування наголошує на застосуванні функцій, на відміну від імперативного програмування, яке наголошує на змінах в стані та виконанні послідовностей команд. 

Іншими словами, функціональне програмування є способом створення програм, в яких єдиною дією є виклик функції, єдиним способом розбиття програми є створення нового імені функції та задання для цього імені виразу, що обчислює значення функції, а єдиним правилом композиції є оператор суперпозиції функцій. 
Жодних комірок пам'яті, операторів присвоєння. 

В функціональній парадигмі ми не говоримо комп'ютеру, що саме потрібно робити, а швидше, задаємо характер самих дій.

Ось деякі (але не всі) принципові положення функціонального програмування:

- функциії вищого порядку
- чисті функції
- імутабельні дані

> ***Чиста функція*** — це функція, котра повертає значення, яке обчислюється лише на основі переданих їй аргументів. 

Чисті функції не виконують ніяких побічних ефектів, тільки повертають результат. 
Не змінюють значень глобальних змінних, 
нічого нікуди не посилають і не виводять, 
не зачіпають ніяких об'єктів, и так далі. 
Приймають дані, щось обчислюють, враховуючи тільки аргументи, і повертають нові дані. 

У чистих функцій є певні переваги:

- легше читати і розуміти код
- легше тестувати
- надійніші, оскільки не залежать «від погоди» і стану оточення, тільки від аргументів
- можна виконувати паралельно
- можна кешувати результат

## Функціональне програмування в Python

Python частково підтримує парадигму функціонального програмування і дозволяє писати код в функціональному стилі. 
Крім того, в Python присутні певні можливості, які характерні для функціональних мов або вперше з'явились в
функціональних мовах (спискові включення, лямбда-функції, функції вищого порядка, інше). 
