# Джерела сторонніх бібліотек

В процесі розробки програмного забезпечення на Python часто виникає необхідність скористатись пакетом, яки в даний момент відсутній на вашому комп'ютері. 

Необхідність в встановленні додаткового пакета виникне дуже швидко, якщо ви вирішите попрацювати над задачею за межами базового функціоналу Python. 
Наприклад: робота з web, обробка зображень чи аудіо, криптографія, інше. 
У цьому випадку буде необхідно взнати, який пакет містить неообхідний нам функціонал, 
знайти його, завантажити, розмістити у потрібному каталозі і вже тоді почати використовувати. 
Усе це можна зробити вручну, але було б непогано автоматизувати цей процес. 
До того ж завантажувати пакети з невідомих джерел може бути небезпечним. 

І для Python усі ці задачі вже вирішено. 

Існує так званий ***`Python Package Index`*** (PyPI, каталог пакетів Python).
Це репозиторій, відкритий для всіх розробників на Python. 

> ***Репозито́рій (сховище)*** — місце, де зберігаються і підтримуються будь-які дані. 
Найячастіше дані в репозиторії зберігаються у вигляді файлів, 
доступних для подальшого розповсюдження по мережі. 

В PyPI ви зможете знайти пакети для вирішення практично будь-яких задач. 
Також ви маєте можливість викладати в цей репозиторій пакети створені вами. 
